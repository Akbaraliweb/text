<!DOCTYPE html>
<html lang="en">
<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
    <title>Document</title>
</head>
<body>
    <p>
        Тафсир
@muxlisuzJuly 02, 2020
У(шароб)нинг хотимаси мискдандир. Ва шу нарса учун мусобақа қилувчилар мусобақа қилсинлар.

(Мутоффифун сураси; 26-оят)

-----

Тафсир

Аҳли жаннат роҳат-фароғатларининг олий нуқталаридан бири жаннат шароби ичиш ила бўлади. Мазкур шароб – "роҳийқ" ўта пок, ҳеч нарса аралашмаган бўлади. Фужжорлар бу дунёда ичган ҳар

турли ҳаром-хариш ва ифлос нарсалар аралашган бўлмайди. Жаннат шароби муҳрланган бўлади. Унинг муҳрини фақат ичадиган жаннатийнинг ўзигина очади. Бу дунёдаги фужжорларнинг шаробига ўхшаб, турли нарсалар ичига тушиб қолиши, бировлардан ортиб қолган бўлиши мумкин эмас, Бунинг устига:

"Хотимаси мискдандир".

Уни ичиб тугатилиши билан ҳаммаёқни миску анбар (мушку анбар) ҳиди тутиб кетади. Бу дунёда фожирлар хамрни ичибтугатганда ўта аччиқ таъм ва нохуш ҳид чиққанга асло ўхшамайди.

"Ва шу нарса учун мусобақа қилувчилар мусобақа қилсинлар".

Ҳа, охиратда жаннат деган жойда ана шундоқ нозу неъматлар, роҳатлар мавжуд. Бандалар ўша нарсаларга эришиш учун мусобақа қилишлари лозим. Бунинг учун эса иймон келтириб, ибодат ва солиҳ амаллар қилиш керак.

Бу дунёда одамлар турли нарсаларда бир-биридан ўтиш учун мусобақа қилишади, ким ўзарга уринишади. Аслида эса юқорида зикр қилинган олиймақомга эришиш учун мусобақа қилиш лозимдир.

Ушбу келгуси икки оятда аброр бандалар жаннатда ичадиган шаробнинг васфи

давом этади.

"Тафсири Ҳилол" китобидан
    </p>
</body>
</html>